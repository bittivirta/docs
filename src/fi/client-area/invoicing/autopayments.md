|| Olemme Bittivirralla päättäneet, että lopetamme PayPalin automaattimaksujen tukemisen niiden jatkuvien ongelmien vuoksi. PayPal on kuitenkin käytössä maksutapana, kun maksat laskun sivuillamme käsin.

Voit maksaa palvelut joko etukäteen ostamalla kredittejä tai lisäämällä maksukortin tilillesi, jolloin veloitamme maksut automaattisesti maksukortiltasi.

Maksukortin tilille lisääminen on kaikista varmin tapa maksaa palvelut luotettavasti, turvallisesti ja automaattisesti. Voit silti koska tahansa perua tilauksen sivuiltamme tai pyytämällä asiakaspalveluamme perumaan tilauksen.

# Automaattimaksut maksukortilla
1. Kirjaudu sisään Bittivirta.cloud-alustalle osoitteessa https://bittivirta.cloud/login
2. Siirry maksutavat-sivulle:
![Valitse käyttäjäsi ja sitten "Maksutavat"](/assets/docs/img/crisp/image_1h9i1ei.webp)
3. Lisää uusi maksukortti valitsemalla "Lisää uusi maksukortti"
![Klikkaa "Lisää uusi maksukortti" -painiketta](/assets/docs/img/crisp/image_1wksed4.webp)
4. Lisää pankkikortin tiedot, laskutusosoite ja klikkaa "Tallenna"
![Maksutavan lisääminen](/assets/docs/img/crisp/image_1kvf4z4.webp)
5. Vahvista pankkikortin lisääminen pankkiisi aukeavassa ikkunassa.
6. Vaihda maksukortti oletusmaksutavaksi (käytetään uusissa tilauksissa)
![Valitse "Tiedot" ja vaihda "Maksutapa"](/assets/docs/img/crisp/image_1f6kpl1.webp)

Lisäksi jokaisella tilauksella on oma oletusmaksutapa. Jos haluat vaihtaa palvelun maksutavan - ole yhteydessä asiakaspalveluumme, niin vaihdamme maksutavan puolestasi.

Jokaisella laskulla on myös erikseen oma maksutapa. Näinollen jos saat laskun väärälle maksutavalle - voit vaihtaa laskun maksutavan sen maksusivulla.

Maksukorttimaksut meille välittää **Stripe, Inc.** joka saattaa esiintyä jossakin vaihteessa maksuja. Veloitusten pitäisi kuitenkin näkyä pankkikortillasi viestillä "BIV.FI#", joka päättyy maksetun laskun numeroon.

# Automaattimaksut asiakastilin krediteillä
Voit maksaa palveluita myös ostamalla kredittejä. Tällöin sinun on kuitenkin lisättävä käsin ajoittain asiakastilillesi kredittejä. Esimerkiksi, jos käytössäsi on palvelu, joka maksaa **7,35** euroa kuukaudessa ja haluat maksaa palvelun **4 kuukauden ajalle** - tulee sinun tallettaa **29,40** euroa kredittejä.

Löydät lisää tietoa kredittien ostamisesta täällä: [Etukäteismaksu](/asiakasalue/maksaminen/etukateismaksu.html)