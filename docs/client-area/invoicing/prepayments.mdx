# Etukäteismaksu
Kun ostat esimerkiksi 20 eurolla kredittejä, saat 20 kredittiä tilillesi. Kredittejä käytetään automaattisesti asiakastilillesi tuleviin laskuihin.

Ostaaksesi kredittejä kirjaudu ensin asiakasalueellesi osoitteessa [bittivirta.cloud/login](https://bittivirta.cloud/login) Kun olet kirjautunut, klikkaa navigaatiosta nappia "Laskuni". Sivun vasemmasta reunasta (tai mobiilissa alimmaisena), alimmaisesta sivunavigaatiosta löytyy kohta "Osta kredittejä". Paina sitä ja pääset valitsemaan summan, kuinka paljon haluat lisätä kredittejä.

# Paysafecard
Kun käytät maksutapana Paysafecardia, on huomattavasti helpompaa ostaa kredittejä ja maksaa niillä palveluita, sillä Paysafecard-maksutavasta peritään 15% lisäkulu. Helpointa on siis lisätä koko Paysafecardin summa. Löydät alta valmiin taulukon Paysafecardinen summille.

Kun ostat kredittejä, peritään summasta Paysafecardin lisäkulu. Kun lisäät kredittejä asiakastilillesi, lisää oheisen taulukon kohdan "Lisättävä summa asiakastilille" mukainen summa. Näin Paysafecardista käytetään koko Paysafecardin mukainen summa, sillä hintaan lisätään vielä aiemmin mainittu 15% lisäkulu. Lisäkulua ei tarvitse maksaa toista kertaa, kun maksetaan palveluita.

Alla olevaan taulukkoon on laskettu ensimmäiseen sarakkeeseen summat, joita käyttämällä käytät Paysafecardin koko summan niin, että Paysafecardille jää mahdollisimman vähän "hukkarahaa". Hukkaraha ei ole koskaan yhtä senttiä enempää, kun käytät näitä summia. Jos pyöristät ensimmäisen sarakkeen summaa sentillä ylös päin, ei Paysafecardin saldo riitä laskun maksamiseen.

| Paysafecard | **Lisättävä suma** | Maksutapakulu | Paysafecardilta käytetty summa | Paysafecardille jäävä summa |
|-------------|--------------------|---------------|--------------------------------|-----------------------------|
| 10 €        | **8,69 €**         | 1,30 €        | 9,994 €                        | 0,007 €                     |
| 25 €        | **21,73 €**        | 3,26 €        | 24,990 €                       | 0,011 €                     |
| 50 €        | **43,47 €**        | 6,52 €        | 49,991 €                       | 0,010 €                     |
| 100 €       | **86,95 €**        | 13,04 €       | 99,993 €                       | 0,007 €                     |

:::info Huomaa!
Vältyt ylimääräiseltä Paysafecard-kululta kun maksat pankkikortilla, verkkopankilla tai PayPalilla. Nämä maksutavat ovat maksuttomia.
:::