# Asiakastilin poistaminen

Mikäli haluat, että poistamme asiakastilisi ja asiakastietosi, luo tukipyyntö alla olevien ohjeiden mukaan. Mikäli poistamme asiakastilisi ja asiakastietosi, emme voi enää palvella sinua asiakkaanamme.

Asiakastilin poiston yhteydessä poistamme kaikki palvelusi.

Huomaathan, että emme voi poistaa kaikkia tietojasi, mikäli meillä on lakisääteinen velvollisuus säilyttää tietoja. Tällaisia tietoja ovat esimerkiksi kirjanpitoon liittyvät tiedot. Pääpiirteiset asiakastiedot poistetaan kuitenkin, mikäli niiden säilyttämiselle ei ole lakisääteistä velvoitetta.

Tiedot poistuvat lopullisesti viimeistään vuoden kuluessa, kun yli vuoden vanhat tiedot poistetaan varmuuskopioinnin piiristä. Aktiivisessa järjestelmässä olevat tiedot poistuvat välittömästi.

## Asiakastilin poistaminen

1. Varmista, että olet kirjautunut asiakastilillesi.
    :::warning
    Jos et ole kirjautunut asiakastilillesi kun teet pyynnön, emme voi varmistaa, että pyyntö on tehty oikealta henkilöltä. Tämän vuoksi pyyntö tulee tehdä kirjautuneena asiakastilille, emmekä voi käsitellä pyyntöjä, jotka on tehty ilman kirjautumista.
    :::

2. Siirry "Tuki" ja "Avaa tukipyyntö". Valitse "GDPR - (Tietosuoja)"
    <Image img={require("./assets/ticket-gdpr.png")} />

3. Täytä tukipyyntöön seuraavat tiedot:
    - **Aihe**: Asiakastilin poisto
    - **Kuvaus**: Kirjoita tähän, että haluat poistaa asiakastilisi ja asiakastietosi. Voit myös kertoa, miksi haluat poistaa asiakastilisi. Tämä auttaa meitä kehittämään palveluitamme.
    - **Liitetiedostot**: Voit liittää tähän halutessasi tiedostoja, jotka liittyvät pyyntöösi.

    Kirjoita kuvaukseen myös, että ymmärrät ja hyväksyt, että poistamalla asiakastilisi ja asiakastietosi, asiakastietosi ja palvelusi poistetaan lopullisesti, eikä niitä voida palauttaa. Mikäli tämä jää mainitsematta, kysymme vielä varmistuksen ennen kuin poistamme asiakastilisi.

4. Paina "Lähetä".

5. Tukipyyntö on nyt lähetetty ja käsittelemme sen mahdollisimman pian. Saat sähköpostiisi ilmoituksen, kun tukipyyntösi on käsitelty.
