# Dynmap

Dynmap on plugin, jolla saat renderöityä Minecraft-maailmasi nettisivulle Google
Mapsin tyylisesti. Näin voit selailla pelin karttaa myös silloin, kun et ole
pelissä tai haluat etsiä sopivaa aluetta, jossa rakentaa!

Plugin on aikaisemmassa Bittivirran historiassa ollut täysin kielletty, sillä se
vie niin paljon levytilaa. Nykyisellä levytilaratkaisulla, jossa emme enää
tarjoa rajatonta maksutonta levytilaa pluginin käyttö on jälleen mahdollistettu.
Saat tilatessasi meiltä palvelimen, jossa on 10GB levytilaa. Jos tämä tulee
täyteen, saat maksutta toiset 10GB levytilaa käyttöösi. Lisälevytila on
ostettavissa asiakaspalvelusta 1€/10GB tilaa.

Suosittelemme kuitenkin joka tapauksessa, että tallennat Dynmapin datan joko
omalle MySQL-palvelimelle tai pienennät Dynmapin kuvanlaadun niin pieneksi, kuin
mahdollista. Tässä ohjeessa näytämme, miten pienennät kuvanlaadun ja tallennat
kuvat MySQL-palvelimelle.

## Avataan portti

Dynmap vaatii oman portin toimiakseen, jota kautta kartta ladataan käyttäjille
(http). Oletuksena tämä on 8123, mutta emme voi antaa jokaiselle asiakkaalle
samaa porttia. Joudut pyytämään asiakaspalvelusta palvelimelle lisäportin.
Tavoitat asiakaspalvelun täältä, vasemmalla näkyvästä chat-ruudusta tai
sähköpostitse tuki@bittivirta.fi. Ota meihin yhteyttä sähköposti-osoitteella tai
asiakastilillä, jolla olet ostanut Minecraft-palvelimesi. Jos otat yhteyttä
Discordin kautta - varmista, että olet linkittänyt Discord-tilisi
asiakastiliisi.

## Dynmapin asennus

Lataa plugin palvelimelle "plugins"-kansioosi ja käynnistä tai
uudelleenkäynnistä palvelimesi. Kun palvelin on täysin käynnistynyt, samuuta se
konfiguroinnin ajaksi. Näin emme renderöi turhaan kuvia väärällä laadulla.

[Plugineiden asennusohjeet](../installation)

### Konfigurointi

Avaa kansio /plugins/dynmap ja tiedosto configuration.txt.

Etsi tiedostosta seuraava kohta: `webserver-port: 8123` ja korvaa numero
asiakaspalvelusta saamallasi portilla.

Seuraavaksi etsitään kuvien laatu-asetus: `image-format: jpg-q90` Ja korvataan
se: `image-format: jpg-q75`

Ja vielä ihan tiedoston ylhäältä löytyy asetus: `deftemplatesuffix: hires` ja
korvataan se (2 pikseliä/block): `deftemplatesuffix: vlowres` tai
vaihtoehtoisesti: `deftemplatesuffix: lowres`

Configuration-tiedostosta löytyy myös paljon muita mielenkiintoisia asetuksia,
joihin sinun kannattaa tutustua parantaaksesi Dynmapin ulkoasua. Lisää ohjeita
konfigurointiin (engl.) löytyy Dynmapin wikistä:
https://github.com/webbukkit/dynmap/wiki/Configuration

Tiettyjen maailmojen näyttäminen Jos palvelimellasi on useampi maailma,
kannattaa näyttää vain maailmat, jotka haluat kartassa näkyvän. Avaa kansio
/plugins/dynmap ja tiedosto worlds.txt poista sen sisältö ja lisää rivit:

```txt
worlds:
  - name: world
    title: "World"
    enabled: true
```

Toista kolmea alimmaista riviä ja täytä maailmojen tiedot. Voit myös muuttaa
maailman näyttönimeä. Tässä esimerkki:

```txt
worlds:
  - name: world
    title: "Päämaailma"
    enabled: true
  - name: world_nether
    title: "Horna"
    enabled: true
  - name: world_the_end
    title: "Loppu"
    enabled: true
  - name: korhon_flatmaa
    title: "korhon flat"
    enabled: true
  - name: salamaa
    enabled: false
```

### Kuvien tallennus MySQL-palvelimelle

Mikäli käytössäsi on MySQL-palvelin, joka on tarkoitettu suuremman datan määrän
tallennukselle (ei Bittivirran pelipalvelimien tietokannat, Webhotellien
tietokannat ovat OK), voit käyttää myös suurempia kuvien laatuja ja kuvan
resoluutiota.

Aiemmassa kansiosta /plugins/dynmap löytyvässä tiedostossa configuration.txt
voit määrittää MySQL-palvelimen tiedot seuraavasti tiedoston alussa olevan
storage-osion kohdalle:

```txt
storage:
  type: mysql
  hostname: localhost
  port: 3306
  database: tietokanta
  userid: käyttäjänimi
  password: salasana
  prefix: ""
  flags: "?allowReconnect=true"
```

Jotkin palvelimet joilla ei ole SSL-sertifikaattia vaativat, että useSSL=false
on määritetty, jotta yhteys tietokantaan toimii. Voit määrittää tämän
muuttamalla flags-kohdan seuraavaksi:
`flags: "?allowReconnect=true&useSSL=false"`

## Palvelimen käynnistäminen ja kartan katselu

Seuraavaksi voit käynnistää palvelimesi. Kun palvelin on käynnistynyt, voit
siirtyä selaimellasi osoitteeseen, joka on palvelimesi IP-osoite ja dynmapiin
vaihtamasi portti, esim: http://gX.bitti.gg:8123/.
