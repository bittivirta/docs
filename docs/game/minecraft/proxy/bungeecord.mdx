---
authors:
  - korhox
---

# BungeeCordin asennus

Kun olet hankkinut itsellesi Minecraft-palvelimen, avaa palvelimesi
hallintapaneeli osoitteessa [Gamepanel.fi](https://gamepanel.fi/) ja kirjaudu
sisään.

Siirry tiedostonhallintaan (tai yhdistä palvelimeen SFTP avulla)
![](https://cdn.bittivirta.fi/docimg/crisp/13filemanager_xma422.png)

Täällä voit poistaa kaikki vanhat tiedostot ja kansiot.

Kun olet poistanut nämä tiedostot voit siirtyä
[lataamaan waterfall-x.jar](https://papermc.io/downloads#Waterfall) tiedoston
PaperMC:n sivustolta.
![](https://cdn.bittivirta.fi/docimg/crisp/14waterfall-download_1lsqpwd.png)

Waterfall on sama kuin Bungeecord, mutta optimoitu suuremmille pelaajamäärille.

Kun olet ladannut uusimman tai haluamasi waterfall-x.jar tiedoston, siirry
takaisin palvelimesi tiedostonhallintaan ja lataa tiedostoihin waterfall-x.jar
tiedosto. Muista nimetä tämä tiedosto uudelleen **server.jar** nimiseksi
tiedostoksi. Muuten palvelin ei käynnisty.

![](https://cdn.bittivirta.fi/docimg/crisp/15upload_jl5854.png)

Tämän jälkeen voitkin suoraan siirtyä palvelimen konsoliin ja käynnistää
palvelimen ensimmäistä kertaa, jotta palvelin lataa tarvittavat tiedostot.

## Palvelinten yhdistäminen BungeeCordiin

Emme käy läpi kaikkia BungeeCordin konfiguraatioon liittyviä asioita tässä
tietopaketissa, mutta käymme nopeasti läpi palvelinten yhdistämisen. Voit lukea
lisää BungeeCordista ja sen konfiguroimisesta
[SpigotMC.org](https://www.spigotmc.org/wiki/bungeecord-configuration-guide/)
omilta sivuilta.

Avaa config.yml tiedosto BungeeCord palvelimesi tiedostonhallinnasta (tai SFTP
kautta), me haluamme muokata riviä 20. Rivistä eteenpäin pitäisi näkyä näin:

```yaml
lobby:
    motd: "&1Just another BungeeCord - Forced Host"
    address: localhost:25565
    restricted: false
```

Tässä on esimerkki palvelimen yhdistämisestä. Huomioi että _"restricted"_
tarkoittaa sitä että palvelimelle pystyy yhdistämään ainoastaan pelaajat, joilla
on _bungeecord.server.[palvelimen nimi]_ permission. _"lobby"_ ylläolevassa
tarkoittaa palvelimen nimeä, se voi siis olla mikä tahansa (ilman välejä).

Lisätäksesi uuden palvelimen BungeeCordiin sinun tulee kopioida nämä ylläolevat
4 riviä ja kirjoittaa niihin yhdistettävän palvelimen tiedot.

## Yhdistättavän palvelimen asetukset

Sinun tulee myös vaihtaa paria kohtaa yhdistettävän palvelimen asetuksista.
Siirry siis yhdistettävän palvelimen tiedostonhallintaan ja avaa **spigot.yml**
tiedosto ja etsi sieltä seuraavat rivit ja korvaa **false** sanalla **true.**
Tämän jälkeen tallenna.

```yaml
settings:
    bungeecord: false
```

Seuraavaksi avaa **server.properties** tiedosto ja etsi sieltä alla oleva rivi
ja korvaa sana **true**, sanalla **false** `online-mode=true`

Tämän jälkeen uudelleen käynnistä palvelin ja nyt voit yhdistää palvelimelle
BungeeCordin välityksellä!

# Tietoturvan huomiointi

Asenna sekä bungeecrodin ja tavallisille Minecraft-palvelimille plugin
BungeeGuard. Tämä estää suoraan Minecraft-palvelimelle liittymisen ilman
BungeeGuard-autentikointia.

Kun olet ladannut BungeeGuardin Waterfall-palvelimelle (proxy) käy kopioimassa
BungeeGuardin kansiosta pluginin luoma token, jonka kopioit muiden palvelimien
BungeeGuardin config-tiedostoon.

BungeeGuard:
[https://www.spigotmc.org/resources/bungeeguard.79601/](https://www.spigotmc.org/resources/bungeeguard.79601/)

Voit asantaa saman jar-tiedoston kaikkien palvelimien plugins-kansioihin
