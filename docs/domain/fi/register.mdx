---
authors:
  - korhox
---

# Rekisteröinti

FI-verkkotunnuksen rekisteröinti Bittivirralla on helppoa. Rekisteröinti onnistuu muutamalla klikkauksella ja voit hallinnoida verkkotunnustasi kätevästi Portaalissamme.

1. Avaa Bittivirran verkkosivut osoitteessa [https://bittivirta.fi](https://bittivirta.fi)
3. Valitse palveluista **Verkkotunnukset**
3. Hae haluamasi verkkotunnus. Jos verkkotunnus on varattu, valitse jokin toinen nimi.
4. Valitse haluamasi verkkotunnus ja lisää se ostoskoriin.
5. Seuraa ohjeita ja täytä tarvittavat tiedot. Täytä rekisteröitsijän tyyppi ja täytä sen mukaan tarvittava lisätieto.
  - Suomalainen yksityishenkilö: henkilötunnus
  - Ulkomaalainen yksityishenkilö: syntymäaika
  - Muut: suomalainen Y-tunnus tai ulkomaalaisen yrityksen VAT-tunniste
6. Jatka ostoskoriin ja maksa verkkotunnus haluamallasi maksutavalla.

Kun rekisteröinti on suoritettu, saat sähköpostiisi vahvistuksen rekisteröinnistä. Voit hallinnoida verkkotunnustasi Portaalissamme.

## Millainen verkkotunnus voi olla?

FI-verkkotunnus voi olla 2-63 merkkiä pitkä ja se voi sisältää aakkosia, numeroita ja väliviivoja. Väliviivoja ei voi olla ensimmäisessä tai viimeisessä merkissä. Verkkotunnus ei voi olla pelkkä numero tai väliviiva.


Ennen verkkotunnuksen rekisteröintiä on tärkeää varmistaa, ettei haettava nimi loukkaa toisen osapuolen Suomessa tai EU:n alueella suojattua nimeä tai tavaramerkkiä. Voit tarkistaa nimen saatavuuden ja mahdolliset ristiriidat seuraavista rekistereistä:

- Suomen tavaramerkkirekisteri: [https://www.prh.fi/fi/tavaramerkit.html](https://www.prh.fi/fi/tavaramerkit.html)
- EU:n tavaramerkkirekisteri (EUIPO): [https://euipo.europa.eu/ohimportal/fi/home](https://euipo.europa.eu/ohimportal/fi/home)

Tarkistamalla nimen etukäteen voit välttää mahdolliset oikeudelliset ongelmat ja varmistaa, että verkkotunnuksesi käyttö on turvallista.

## Mitä palveluita rekisteröintiin kuuluu?

FI-verkkotunnuksen rekisteröintiin kuuluu seuraavat palvelut:
- Verkkotunnuksen rekisteröinti
- Verkkotunnuksen hallinta Portaalissa
- DNSSEC:in käyttöönotto asiakaspalvelusta kysyttäessä
- Verkkotunnuksen omistajan vaihto asiakaspalvelusta kysyttäessä
- Verkkotunnuksen siirto Bittivirralle
- Sähköpostimuistutukset verkkotunnuksen uusimisesta

Jos haluat verkkotunnukselle DNS-palvelun, voit tilata ilmaisen webhotellimme. Webhotelliin kuuluu 1 tietokanta, nettisivujen julkaisumahdollisuus, DNS-palvelu, sekä muita ominaisuuksia. Maksullisella webhotellilla saat käyttöösi myös sähköpostin.

Jos haluat lisätietoja verkkotunnuksen rekisteröinnistä, ota [yhteyttä asiakaspalveluumme](/company/contact-us).
