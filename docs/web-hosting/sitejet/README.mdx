---
sidebar_position: 1
authors:
  - korhox
---

# SiteJet-sivustonrakentaja

SiteJet on verkkosivujen rakennustyökalu, joka sisältyy webhotelliin. Se on suunniteltu auttamaan käyttäjiä luomaan moderneja, responsiivisia verkkosivuja ilman, että heillä tarvitsee olla laajaa ohjelmointi- tai web-design kokemusta.

SiteJet kuuluu Plesk- ja cPanel -hallintapaneeleihin ja sen sivusto on myös helposti siirrettävissä palveluntarjoajalta toiselle. Ennen sivustosi siirtoa, tarkista ohjeeemme [sivuston siirrosta](../transfer).

SiteJetistä ei ole suomenkielistä käyttöliittymää. Löydät lisäohjeita englanninkielisestä [SiteJetin dokumentaatiosta](https://support.thewebsiteeditor.com/hc/en-us).

## Ominaisuudet
SiteJet tarjoaa tehokkaita työkaluja ja ominaisuuksia, jotka mahdollistavat laadukkaiden verkkosivujen luomisen helposti:

- **Vetä ja pudota -editori**: Luo sivuja intuitiivisesti vetämällä elementtejä haluamaasi kohtaan sivulla.
- **Responsiiviset mallit**: Kaikki luomasi sivut toimivat saumattomasti eri laitteilla, kuten pöytäkoneilla, tableteilla ja älypuhelimilla.
- **Esikatselu eri laitteilla**: Voit tarkastella, miltä sivusi näyttää eri laitteilla suoraan editorista, jolloinne voit tehdä muokkauksia tarpeen mukaan.
- **SEO-työkalut**: Paranna sivustosi näkyvyyttä hakukoneissa optimoimalla sisältö SEO-ystävälliseksi.

## Kenelle SiteJet Sopii?
SiteJet sopii erinomaisesti erilaisille käyttäjille, jotka tarvitsevat tehokkaan mutta helppokäyttöisen työkalun verkkosivujen luomiseen:

- **Yrittäjät**: Nopea ja helppo tapa rakentaa yrityksen verkkosivusto.
- **Markkinointiasiantuntijat**: Tehokas väline kampanjasivujen luomiseen ja hallinnointiin.
- **Web-suunnittelijat**: Mahdollista asiakkaiden sivustojen suunnittelu ja ylläpito ilman koodausta, sekä tarjoa asiakkaille helppokäyttöinen työkalu sivustojen päivittämiseen.

## Miten aloitan SiteJetin käyttö?
Aloittaminen SiteJetin kanssa on suoraviivaista:

1. **Tilaa**: Tilaa mikä tahansa webhotellipaketti. SiteJet sisältyy kaikkiin webhotellipaketteihimme.
2. **Avaa Plesk**: Kirjaudu sisään webhotellisi hallintaan, Pleskiin ja valitse SiteJet "Aloita"-näkymästä.
3. **Valitse malli**: Valitse valmiiden mallien joukosta se, joka parhaiten sopii tarpeisiisi tai aloita tyhjällä mallilla.
4. **Mukauta Sivustoasi**: Käytä vetä ja pudota -editoria lisätäksesi ja muokataksesi sivustosi elementtejä.
5. **Julkaise**: Kun olet tyytyväinen sivustoon, julkaise se maailmalle suoraan Webhotelliisi.

## Miten Bittivirta tarjoaa tukea SiteJetin käytössä?

Webhotellipalveluun kuuluu rajoitettu SiteJetin tuki. Tarjoamme tukea teknisten ongelmien ratkaisuun ja tarvittaessa konsultoimme laskuttamalla lisätyöstä. Neuvottelemme lisätöistä aina etukäteen, eikä lisätöitä tehdä ilman asiakkaan selkeää suostumusta ja sitoutumista hintaan.

Pyrimme lisäämään ohjeartikkeleita eniten kysyttyihin kysymyksiin, mutta emme voi taata, että kaikki SiteJetin ominaisuudet ovat dokumentoituina. Suosittelemme tutustumaan SiteJetin englanninkieliseen [dokumentaatioon](https://support.thewebsiteeditor.com/hc/en-us) saadaksesi lisätietoja ja ohjeita.
