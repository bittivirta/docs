# Windowsin asennus

Windows-käyttöjärjestelmän asentaminen virtuaalipalvelimelle ei ole niin
suoraviivaista, kuin tavalliselle tietokoneelle. Sinun tarvitsee asennuksen
yhteydessä muistaa ensin ottaa windows-levykuva käyttöön, jonka jälkeen poistat
sen, otat käyttöön ajurilevykuvan, jonka jälkeen otat taas Windows-levykuvan
käyttöön. Käymme kuitenkin tässä ohjeessa selkeästi vaihe vaiheelta, mitä sinun
tarvitsee tehdä asentaaksesi Windowsin onnistuneesti.

Huomaathan myös, että Bittivirta ei tarjoa Windows-lisenssejä maksutta.
Palvelimelle saa Microsoftin käyttöehtojen mukaan asentaa vain Windows
Server-käyttöjärjestelmiä ja niiden lisenssejä, joten käymme tässä ohjeessa vain
Windows Server-käyttöjärjestelmän asennuksen. Palvelimelle voi asentaa myös
muita levykuvia, mutta tällöin sinun tarvitsee olla yhteydessä asiakaspalveluun
ja pyytää meitä lataamaan levykuva palvelimelle.

## Palvelun tilaaminen

Huomaathan, että palvelua tilatessasi tarvitset vähintään 2 prosessoriydintä,
2GB RAM-muistia ja 32GB levytilaa. Ilman näiden rajoitusten täyttymistä Windows
ei välttämättä edes käynnisty. Suosittelemme valitsemaan vähintään BVPS3-paketin
Budjettisarjasta tai VPS2-paketin Premium-sarjastamme. Suosittelemme
ehdottomasti ennemmin Premium-sarjan paketteja näiden paremmista prosessoreiden
kellotaajuuksista johtuen, josta Windows hyötyy huomattavasti.

Tehdessäsi tilausta aseta palvelimen käyttöjärjestelmäksi mikä tahansa, voit
myös jättää oletuksen. Vaihdamme tämän myöhemmin.

Voit tilata VPS-palvelimen täältä:
https://bittivirta.cloud/virtuaalipalvelimet.php

## 1. Valitse palvelu

![](https://cdn.bittivirta.fi/docimg/crisp/image_1dhfomj.png)

:::tip Vinkki
voit antaa palvelulle nimen tunnistaaksesi sen laskuissa ja
asiakasalueelle klikkaamalla punaista tekstiä tai myöhemmin palvelun nimeä, joka
kuvassa näkyy "Windows Test"-nimenä.
:::

## 2. Valitse ISO-tiedosto

Siirry kohtaan ISO-tiedostot palvelun hallinnassa:
![](https://cdn.bittivirta.fi/docimg/crisp/image_6fdhb6.png)

Etsi "Windows" ja klikkaa levykuvan latauspainiketta:

:::caution
Muista, minkä ISO-tiedoston valitsit, sillä tarvitset tätä tietoa
myöhemmin!
:::
![](https://cdn.bittivirta.fi/docimg/crisp/image_1plmzko.png)

:::tip
ISO-tiedostot päivittyvät, kun tukemme eri käyttöjärjestelmille laajenee.
Suosittelemme valitsemaan Windowsin uusimman vuosiversion, mikäli palvelusi ei
ole riippuvainen vanhemmasta ohjelmistosta.
:::
![](https://cdn.bittivirta.fi/docimg/crisp/image_mkq0c6.png)

## 3. Uudelleenkäynnistä palvelin ja aloita asennus

Siirry "Tiedot" välilehdelle vasemmasta tuotteen hallinnan valikosta.

Käynnistä palvelin uudelleen ja vahvista vielä uudelleenkäynnistys:

![](https://cdn.bittivirta.fi/docimg/crisp/image_149f91x.png)

Avaa konsoli
![](https://cdn.bittivirta.fi/docimg/crisp/image_2j3tq6.png)

:::tip
Jos olet juuri käynnistänyt palvelimen uudelleen, saatat saada
virheilmoituken siitä, että palvelimen tulee olla käynnissä jotta voit avata
konsoliyhteyden. Odota hetki ja päivitä sivu. Jos palvelin ei tunnu
käynnistyvän, voit käynnistää sen käsin "Käynnistä"-nappulaa painamalla.
:::

Valitse asennukseen kellonaika- ja valuuttaformaatti sekä näppäimistöasettelu:
![](https://cdn.bittivirta.fi/docimg/crisp/image_6c1ick.png)

![](https://cdn.bittivirta.fi/docimg/crisp/image_fax0mh.png)

Valitse haluamasi lisenssi ja ympäristö:

:::danger
Huomaathan, että jos haluat käyttää työpöytäympäristöä: valitse
ympäristöksi lisenssi, joka sisältää tekstin (Desktop Experience)
:::

![](https://cdn.bittivirta.fi/docimg/crisp/image_1fu80kf.png)

Hyväksy Windowsin käyttöehdot luettuasi ne:
![](https://cdn.bittivirta.fi/docimg/crisp/image_lwebkp.png)

Valitse asennustyypiksi "**Custom: Install Windows only (advanced)**":
![](https://cdn.bittivirta.fi/docimg/crisp/image_jjy9rr.png)

## 4. Levyajureiden asennus (vaikein osuus)

Seuraavaksi asennamme levyajurit, jotta Windows tunnistaa palvelimen levyt. Jos
levyajureita ei ole asennettu, asennin ei näytä mitään levyjä:

![](https://cdn.bittivirta.fi/docimg/crisp/image_59q7yo.png)

Palaamme seuraavaksi ISO-tiedostojen valintaan. Etsi ISO-tiedostoista teksti
"virtio" ja ota käyttöön kuvaa vastaava virtio-ISO-tiedosto ja vahvista
ISO-tiedoston kytkentä:
![](https://cdn.bittivirta.fi/docimg/crisp/image_3fk9sl.png)

Palaa konsoliin ja avaa "Load driver"-ikkuna:
![](https://cdn.bittivirta.fi/docimg/crisp/image_1lywljc.png)

Valitse "Browse":
![](https://cdn.bittivirta.fi/docimg/crisp/image_scp049.png)

Seuraavaksi asennamme kolme eri ajuria:

1. Asennamme ensimmäisen, "balloon":
   ![](https://cdn.bittivirta.fi/docimg/crisp/image_106398p.png)
   ![](https://cdn.bittivirta.fi/docimg/crisp/image_1f5poob.png)
2. Asennamme toisen, "NetKVM":
   ![](https://cdn.bittivirta.fi/docimg/crisp/image_zximxh.png)
   ![](https://cdn.bittivirta.fi/docimg/crisp/image_19cxa9j.png)
3. Ja asennamme kolmannen, "vioscsi":
   ![](https://cdn.bittivirta.fi/docimg/crisp/image_4mc8ed.png)
   ![](https://cdn.bittivirta.fi/docimg/crisp/image_16eyuq7.png)

Kun ajurit on asennettu, levyjen pitäisi tulla näkyviin seuraavasti:
![](https://cdn.bittivirta.fi/docimg/crisp/image_s83lib.png)

Seuraavaksi käydään liittämässä Windowsin ISO-tiedosto takaisin. Sinun tulee
siis laittaa takaisin täysin sama tiedosto, muuten asennus ei onnistu:
![](https://cdn.bittivirta.fi/docimg/crisp/image_1n9bhyr.png)

## 5. Levytilan osiointi

Seuraavaksi, suosittelemme poistamaan kaikki levyt, jotka Windows on
automaattisesti luotu. Valitse levyt yksi kerrallaan ja klikkaa "Delete".

Jäljelle jäi "Drive 0 Unallocated Space". Käytämme tätä asennuksessa
klikkaamalla "Next":

![](https://cdn.bittivirta.fi/docimg/crisp/image_854zyf.png)

Halutessasi voit jättää levytilasta pienen osan, jota voit käyttää muissa
tarkoituksissa palvelimella. Emme kuitenkaan suosittele tätä, vaan suosittelemme
tilaamaan palvelimelle lisälevytilaa, sillä sitä pystyy suurentamaan helposti
päivittämättä koko palvelimen resurssipakettia. Näinollen sinulla voi olla
lisälevytilana vaikka 1TB lisälevytilaa.

## 6. Windowsin asennus

Odottelemme Windowsin asennusta. Asennus vie keskimäärin 5-30 minuuttia riippuen
valitsemasi palvelimesi tehosta. VPS3-palvelimella asennus kesti 3 minuuttia.
![](https://cdn.bittivirta.fi/docimg/crisp/image_uqj9oa.png)

## 7. ISO-tiedoston poisto

Tämä ei ole kriittinen vaihe, mutta voit poistaa ISO-tiedoston turvallisesti
palvelimelta heti, kun pääset seuraavaan ruutuun:
![](https://cdn.bittivirta.fi/docimg/crisp/image_1ugzkau.png)

ISO-tiedoston poisto toimii ISO-tiedostot-välilehden "Unmount"-painiketta
klikkaamalla:
![](https://cdn.bittivirta.fi/docimg/crisp/image_p0ek43.png)

Vahvista ISO-tiedoston poisto vielä klikkaamalla vahvistuspainiketta, joka
aukeaa ponnahdusikkunassa.

## 8. Palvelimen perustietojen täyttö

Anna palvelimelle turvallinen salasana. Turvallinen salasana on satunnaisesti
generoitu, joka sisältää vähintään 10 merkkiä, jotka ovat pieniä ja suuria
kirjaimia, numeroita ja erikoismerkkejä. Suosittelemme vähintään 30 merkin
salasanoja palvelimille. Susittelemme luomaan salasanan täällä:

https://bitwarden.com/password-generator/

Koska asiakasalueen etäyhteys ei tue tekstin liittämistä, voit asettaa
palvelimelle väliaikaisesti helpomman salasanan, jonka voit päivittää myöhemmin
tavallisella Windowsin etätyöpöytäyhteydellä.

![](https://cdn.bittivirta.fi/docimg/crisp/image_117o7cz.png)

Kun salasana on asetettu, voit kirjautua palvelimelle vielä etäyhteydellä
asiakasalueella klikkaamalla seuraavassa ruudussa "Send Ctrl+Alt+Del"
-painiketta käyttäen. Tavallien Windowsin "leporuudun" klikkaaminen tai ylös
raahaaminen ei toimi oletuksena palvelimilla:

![](https://cdn.bittivirta.fi/docimg/crisp/image_ddif5w.png)

Ensimmäisellä kerralla palvelin pyytää muutaman vahvistuksen. Servermanagerin
ohjeen voit ohittaa, mutta Networks-ikkunalle valitse "Yes" tai "No" riippuen,
haluatko palvelimesi löytyvän lähiverkossa. Yleensä tähän voi vastata "No",
sillä palvelin ei ole lähiverkossa eikä ominaisuus näinollen ole tarpeellinen:

![](https://cdn.bittivirta.fi/docimg/crisp/image_1hifz3t.png)

Asetuksen voi vielä myöhemmin muuttaa.

## 9. Palvelimelle yhdistäminen Windowsin etätyöpöytäyhteydellä

Voit ottaa palvelimelle etätyöpöytäyhteyden helpoiten suoraan omalta
Windows-tietokoneeltasi. Paina Windows-painiketta ja ala kirjoittamaan
"Etätyöpöytäyhteys" tai englanniksi "Remote Desktop", tai lyhyelti "rdp".

Avaa seuraava ohjelma:

![](https://cdn.bittivirta.fi/docimg/crisp/image_1qgmqvm.png)

Joka näyttää avattuna tältä:

![](https://cdn.bittivirta.fi/docimg/crisp/image_1rdnvw8.png)

"Computer" -tai "Tietokone"-kenttään tulee palvelimen IP-osoite, jonka löydät
palvelimen tiedoista:

https://bittivirta.community/attachments/1622671518190-png.45/

## 10. Palvelimesi on käyttövalmis

Palvelimesi on nyt käyttövalmiina. Voit Server Managerissa lisätä
Windows-palvelimelle tuttuja ympäristöjä, kuten DHCP-palvelimen, Active
Directory-palvelimen tai vaikka ISS-palvelimen verkkosivujen tarjoamiseen.

Palvelimella verkkosivujen selaaminen on Internet Exploreria käyttäen aika
työlästä muuttamatta oletussääntöä, jonka mukaan jokainen verkkotunnus, jolla
käyt on erikseen hyväksyttävä sallittujen osotteiden luetteloon. Lisäksi
Explorerin käyttö nykypäivänä on hitaahkoa ja osa sivustoista ei sitä enää tue.
Suosittelemme asentamaan jonkin seuraavista selaimista. Ninite nopeuttaa
tiedoston hakemista, alla linkit suoraan asentimeen:

-   Google Chrome: https://ninite.com/chrome/ninite.exe
-   Opera: https://ninite.com/opera/ninite.exe
-   Firefox: https://ninite.com/firefox/ninite.exe
-   Edge: https://ninite.com/edge/ninite.exe

## Huomautuksia:

-   Salasanan resetointi ei asiakasalueen kautta onnistu, sillä asiakasalue ei
    tue Windowsin salasananresetointia
-   Asiakasalueella saattaa näkyä väärä käyttöjärjestelmä, kun palvelimelle on
    asennettu oma käyttöjärjestelmä ISO-tiedostoja käyttäen)
